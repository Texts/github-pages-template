Другите 500 години - значението на Реформацията и пост-Реформацията за България 
================================================================================

 

Ние,  българите сме свикнали да говорим за 500те години които сме прекарали под
османско владичество. Свикнали сме тези 500 години да са обяснене, оправдание и
извинение за всякакви неща - добри и лоши, повечето лоши.

 

Може би е време да поговорим за едни други 500 години. Всъщност това са същите
500 години през който период в страните от Западна Европа са се случили процеси,
които са обогатили и променили тези народи, но не са засегнали нас, а и може да
се каже в най-общ смисъл на всички балкански народи.

 

Същите 500 години, които за нас са период на изолация, оцеляване и борба за
запазване на душата на народа ни, са период на кардинални промени в западния
свят, довели до самото оформяне на западната цивилизация като такава.

 

Може би е време да сложим настрана нашият си българо или балкано-центриски
мироглед и да се опитаме да видим тези 500 години по един малко по-обективен и
мащабен начин? Може би ще видим неща, които ни засягат днес и сега? Може би дори
да предприемем някои спешни промени и корекции в начините си на мислене и
поведение като хора и като култура?

 

Фактът е, че докато османската империя превзема Балканите през 14 век, нещо
започва да се случва по същото време в Европа. Т. нар. парижки теолози започват
да повдигат богословски казуси предизвикващи основни доктрини на
римо-католическата църква. Техният глас бива смълчан набързо. Но вълната се
навдига и в Англия, където Джон Уайклиф (John Wycliffe), предизвикзва папската
власт, както и властта на свещенниците, твърдейки, че примерът на Писанията е
достатъчен. Бива обявен за еретик от Рим, но дейността и писанията му намират
благодатна почва за развитие както в Англия, така и континентална Европа.
Учението на Уайклиф дава начало на движението на т. нар. Лоларди, които пък
стават предвестниците на пуританизма.

 

Него най-радикален последователи е Ян Хус, който вече развива своята дейност
като професор по философия в университета в пражкия университет. По това време
(началото на 15 век), римо-католическата църква е в криза и трима папи се броят
за власт. През 1415 година Ян Хус и Джером Пражки, неговят приятел и
последовател на Уайклиф, са осъдени на смърт и изгорени на една и съща клада.
Движението от последователи на Ян Хус се засилва и набляга на проповядването,
вкл. на чешки, а не на латински. Хусаитското движение прераства в национално,
анти-римско, анти-папско и анти-германско. След поредица победи на хусаитите, те
успяват да си извоюват национална независимост и до средата на 15 век вече има
крал на Бохемия, богослуженията са на чешки и хусаитите си възстановяват
собствености иззети от римо-католическата църква.

 

Друго едно каталитично събитие се случва в средата на 15 век - през 1450 година
в Германия заработва първата печатна преса на Гутенберг. До две десетилетия
печатни преси могат да бъдат намерени във всички западно-европейски столици и в
много други градове.  
  
Но не и в Османската империя.  
  
Основната цел на турците е да превземат, да покоряват народите на превзетите
страни и да създават кастови ислямски общества, разделени на привилегировани
мюсюлмани и непривилегировани неверници. В много страни геноцидът на начин на
налагане на режимът на Османската империя. Това включва и Второто Българско
Царство, което пада окончателно под османска власт през 1396 година с падането
на Никопол и Видинското царство в битки, които всъщност са били част от
кръстоносния поход на крал Сигизмунд (завършил с провал и победа на турците).

 

Докато в Западна Европа текат процесите на Ренесанса и Протестантската
Реформация от средата на 14ти до средата на 17ти век, над Балканите се спуска
духовният и цивилизационен мрак на Османската империя и ислямската ориенталска
култура. Този мрак, това проклятие на налаганата за векове ориенталска култура и
манталитет на простотия и примитивизъм, продължават да саботират и до днес всеки
опит на по-напредничавите личности и общества в тези народи. Критично важно е да
си изясним естеството на този саботаж, неговите форми и неговите тактики, ако
сме сериозни за това той да бъде неутрализиран в бъдеще.

 

### Реформация и пост-Реформация

Какво изпускат народите на Балканите през 500те години след падането под
ислямско владичество? Не би ли трябвало, ако наистина искахме да бъдем част от
цивилизационното семейство на страните от т. нар. “свободен свят” (термин от
Студената война), страните от северо-атлантическия пакт, да си задаваме такива
въпроси? Коя друга цивилизация е достигнала по-големи висоти на развитие на
мисълта, културата, икономиката и обществата си, ако не е западата? Кое обаче е
направило западната цивилизация и култура истински велики? Кое е позволило на
тези общества да се развият до ниво на гарантиране на лични свободи и
просперитет за стотици милиони свои граждани в нечувани досега размери?  
  
Смея да твърдя, че ключът към правилното разбиране за възхода на Западната
цивилизация като двигател на модернизма, напредъка и човешкото развитие е именно
юдео-християнската вяра (християнската вяра произлиза от юдаизма), ценности и
култура. В контекста на тази вяра, ценности и кулутра, критично важно място
заема процесът познат като Реформацията на Средните векове. Според специалисти
този период приключва в средата на 17 век (Prof. Eire, Reformations, The Early
Modern World, 1450-1650). Периодът последвал реформацията от Средните векове до
сега може да бъде обобщен като период на пост-Реформация.  


### 
Нео-Реформация

 

Въпреки, че никой не може да каже точно кое събитие ще отключи нов исторически
период, напълно възможно е 2017та година да маркира приключването на периода на
пост-Реформацията и започването на нова ера, която може да бъде наречена
Нео-Реформация.

  
От един такъв период отчайващо има нужда както Западната Цивилизация, така и
всички народи желаещи да са част от семейството на народите от “Свободния Свят”.

 

Тази Нео-Реформация трябва изкусно да възстанови библейското разбиране за
ценноста на човешкият живот и свободата като висши ценности - истини, които са
били самата есенция и на Ренесанса и на Реформацията. Различното днес е
контекста. Контекстът на Реформацията от Средните векове е съвърешенно различен
от днешният такъв. По онова време религиозният манталитет на западната
цивилизация буквално просмуква ежедневието и културата на хората. Именно в този
контекст се водят дебатите, дискусиите и дори войните на двете страни -
католическата църква и националистичните движения, които избират протестантската
линия на мислене, богословска интерпретация и обвързване на духовната свобода с
националната такава.

 

В контекста на Западната цивилизация, предизивкателството е, че днес много от
нейното християнското наследство е пренебрегнато или отхвърлено от светски
хуманисти или отявлени противници на християнството.

 

В контекста на страни, които не са минали през процесите на Реформацията и
пост-Реформацията, предизивкателството е безбожието, почти пълното духовно
невежеството, суеверието, атеизма или религиозният фанатизъм.

 

Напълно възможно обаче е, отговорът за всички тези контексти да е преди всичко
духовното просвещение, което единствено може да запознае настоящото и
подрастващите поколения с великите библейски истини довели до възхода на
западната цивилизация и прогресът на човечеството през последните 500 години.

 

Нека през тази година обърнем очи нагоре, към Бог и Неговият Син Исус Христос,
койт дойде като Спасител, но и като Реформатор. Той може и желае да бъде
Реформатор днес и сега. Нека отворим сърцата си, нека Го помолим и Той ще ни
даде духовно разбиране за това как Исус желае и може да реформира - във нас и
чрез нас.

 

Нека проявим уважение и към уроците на миналото, за да не допускаме грешките на
миналото.

 

Нека във всички тези усилия да не забравяме, че никой от нас не трябва да бъде
изправян пред това да избира между истината и любовта - в Христос имаме и двете!  
  
Нека познаем Святия Дух не само като нежен гълъб спускащ се над живота ни и
даващ ни да усетим Божията любов - нека го познаем и като мощен орел, който
желае да ни понесе на крилете си и да ни отведе на нови места на свобода и
поглед отгоре.

 

Нека 2017та да е година на Нео-Реформация, нови начала и нова надежда за всеки
от нас, семействата ни и начинанията, които Бог ни е поверил!

 

Тук можете да гледате видео посланието, което излъчих по-рано днес на същата
тема.

 

Георги Бакалов

Обединяващ апостол

АРЦ, Апостолска Реформирана Църква

 

 

 

 

 
